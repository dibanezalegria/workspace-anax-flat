Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**

Nej, jag hade aldrig jobbat med ramverk för att bygga webbplatser. Jag gjorde en webbdesign introkurs för några år sedan där vi använde Wordpress, men den var på grundläggande nivå och gick inte så djupt i ämnet.

**Det blev en del nya verktyg i labbmiljön, var de nya för dig eller kände du igen dem?**

Jag har tidigare jobbat lite grann med Git och GitHub i olika projekt. Både Composer och Anax Flat är dock helt nytt för mig. Jag förstår syftet med dem, men jag tror inte att jag helt har förstått hur de fungerar.  

**Hur kändes det att jobba med Anax Flat och bygga din me-sida?**

Det gick bra att följa intruktionerna och jag tror att jag förstod varje steg, men jag skulle inte kunna göra det själv. Jag är fortfarande ganska osäker på hur de flesta delarna fungerar.  

För mig personligen passar inte ramverk så bra, eftersom jag tycker att man förlorar kontrollen lite när ramverken skapar färdiga lösningar istället för att man kan programmera från grunden. Det är själva programmering som jag tycker är kul.

**Har du några förutfattade meningar, eller kanske en etablerad övertygelse, inom design och användbarthet för webben?**

Jag tycker att en stilren och enkel design och layout är viktigt för vilket intryck man får av en sida. Information ska vara lätt att hitta och det får inte finnas distraherande grafik eller färgkombinationer. Många sidor på nätet ger ett rörigt intryck och för mycket information på samma gång. Jag tycker det är bättre med tydliga menyer där man lätt kan leta sig vidare.

**Det fanns videor som kompletterade artiklarna, hjälpte de dig att förstå materialet bättre?**

Videorna har absolut varit bra för att snabbare kunna för en bild av materialet. Det skriftliga materialet kompletterades bra av den muntliga informationen som gavs i videorna.  
